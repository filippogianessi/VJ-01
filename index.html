<!DOCTYPE html>
<html lang="en" dir="ltr">
  <head>
    <meta charset="utf-8">
    <title>VJ 01</title>
    <link rel="stylesheet" href="/index.css">
  </head>
  <body>
    <div class="text-container">
      <div class="paragraph">
        L’85 per cento delle armi da fuoco nel mondo appartiene a civili, a persone
        impiegate in servizi di sicurezza privati, a membri di gang criminali e a gruppi
        armati non regolari, secondo una ricerca condotta in 230 paesi del mondo da
        Small Arms Survey — centro svizzero che si occupa di studi sulle armi.
      </div>
      <div class="paragraph">
        Dal 2007 a oggi la percentuale di pistole, fucili, carabine e mitragliatori
        nel mondo in mano ai privati è aumentata del 32 per cento.
      </div>
      <div class="paragraph">
        In Italia i civili possiedono 8,6 milioni di armi da fuoco: 2 milioni registrate
        e 6,6 milioni non registrate. In totale sono poco più della metà di quelle della
        Germania, circa 4 milioni in meno rispetto alla Francia, ma più di quelle presenti
        in Paesi come Iraq, Nigeria e Venezuela.
      </div>
      <div class="paragraph">
        Sempre in Italia ci sono 14,4 armi in mano ai civili ogni 100 abitanti: in
        Francia sono 19,6, in Spagna 7,5, e in Inghilterra e Galles 4,6.
      </div>
      <div class="paragraph">
        L’Associazione nazionale produttori armi e munizioni sportive e civili (Anpam)
        dichiara che il giro di affari della vendita di armi in Italia, nonché delle
        associazioni sportive legate alle armi da fuoco, vale circa 100 milioni di euro
        all’anno. Nel 2016 erano state concesse o rinnovate in tutto 1,1 milioni di
        licenze di porto d’armi per difesa personale, caccia, tiro sportivo e per guardie giurate.
      </div>
      <div class="paragraph">
        È comunque molto difficile raccogliere dati sul numero delle armi da fuoco:
        l’altissimo numero di armi rilevate negli Stati Uniti (121 ogni 100 abitanti),
        ad esempio, è probabilmente in parte dovuto a una maggiore cura nella loro
        registrazione, che invece è molto approssimativa in altri paesi del mondo.
        In Italia la legge permette di possedere un numero illimitato di fucili da
        caccia, se si ha il porto d’armi, e quindi è difficile risalire al numero
        preciso delle armi basandosi sul numero di licenze concesse — visto che una
        licenza dà la possibilità di possedere più di un’arma da fuoco.
      </div>
      <div class="paragraph">
        Eppure questi dati possono comunque essere utili nella ricostruzione del fenomeno.
        Secondo le riviste di settore, nel 2016 le licenze per difesa personale con armi
        corte e lunghe sono state oltre 18mila, mentre se si sommano le licenze concesse
        a guardie giurate o per caccia e tiro sportivo, si supera la cifra il milione di libretti.
      </div>
      <div class="paragraph">
        L’alto tasso di sparatorie di massa negli Stati Uniti è dovuto alla presenza
        massiccia di armi in circolazione — un numero che non ha eguali nel resto del mondo.
        Diversi studi hanno più volte dimostrano che la applicazioni di leggi restrittive
        sull’acquisto delle armi è strettamente correlato alla riduzione delle morti per
        arma da fuoco, sia in famiglia che nella collettività.
      </div>
      <div class="paragraph">
        Secondo le Nazioni Unite, tra i Paesi del G8 l’Italia viene subito dopo gli
        Stati Uniti nella classifica sul numero di omicidi commessi con arma da fuoco,
        inserendosi per l’appunto in seconda posizione.
      </div>
      <div class="paragraph">
        In Italia, ci sono 1.300 punti vendita al dettaglio di armi e munizioni,
        la vendita sia più o meno uniforme in tutto il territorio. Della produzione
        di armi made in Italy il 90% è destinato all’esportazione, mentre il 10 per
        cento resta su territorio italiano. Il nostro Paese infatti è il secondo esportatore
        di armi al mondo dopo Stati Uniti, seguita da Germania, Brasile e Austria.
      </div>
      <div class="paragraph">
        In Italia negli omicidi volontari l’arma da fuoco è lo strumento più ricorrente,
        utilizzato nel 44,4 per cento degli eventi, ma non ci sono dati che chiariscono
        se questa era legalmente detenuta o meno.
      </div>
      <div class="paragraph">
        Nella sparatoria di Macerata Luca Traini ha utilizzato un’arma che aveva
        regolarmente acquistato con porto d’armi sportivo.
      </div>
      <div class="paragraph">
        La revoca del porto d’armi non è così semplice da attuare: la licenza per
        difesa personale viene sottoposta a controllo dei requisiti ogni anno. Il
        certificato anamnestico necessario, poi, viene rilasciato dal medico di base
        e non c'è alcun controllo sull'uso, per esempio, di sostanze stupefacenti
        né una visita da parte di uno psicologo. A meno che l'autorità di polizia
        non ne venga a conoscenza autonomamente e intervenga di conseguenza; sospensioni
        dei titoli in questione sono altresì previste, a seguito di un iter particolare,
        qualora risultino denunce a carico dei titolari o si venga sorpresi a guidare in stato di ebbrezza.
      </div>
      <div class="paragraph">
        Acquisire il porto d’armi in Italia ha un costo di circa 130 euro e la licenza
        ha validità 5 anni, successivamente è necessario rinnovarla, mentre il costo di
        una pistola parte da circa 400 euro.
      </div>
      <div class="paragraph">
        È pericoloso pensare di modificare le norme sulla legittima difesa senza
        rivedere in senso più rigoroso e restrittivo anche le norme che regolamentano
        la loro detenzione e, soprattutto, i controlli sui possessori. Il problema
        della sicurezza non si risolve con la diffusione delle armi.
      </div>
    </div>

  </body>
</html>
